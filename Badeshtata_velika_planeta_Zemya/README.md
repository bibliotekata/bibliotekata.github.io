Едно забележително изследване на Вим Рийткерк върху оптимистичните възгледи на Библията за бъдещето на земята и на Църквата, както и на силата на благовестието да променя цялата земя за Божията слава.

- [Въведение](00.md)
- [Глава 1: Сътворение – Битие 1](01.md)
- [Глава 2: Като пречистващ огън – 2 Петрово 3](02.md)
- Глава 3: В мъки – Римляни 8
- Глава 4: Смяна на дрехите – Псалм 102
- Глава 5: Небето: Място за временно пребиваване – Откровение 6
- Глава 6: Свършекът – Матей 24
- Глава 7: Милениумът – Откровение 20
- Глава 8: Прославянето – Откровение 21

### Дали небето е нашето бъдеще?

Дали Бог ще унищожи тази земя с огън, или Неговият огън ще я пречисти, за да я направи Негово обиталище?

Въпросът дали небето е нашето бъдеще е неразделимо свързан с нашия възглед за бъдещето на този свят.

Не е ли небето място за временен престой на християни, които ще се върнат с Христос, за да обновят земята и да царуват на нея?

Тази сериозна книга, изследваща Библията, отхвърля прокобното мислене и изявява пророческите учения относно славното бъдеще, което очаква тази земя. Тя призовава за отговорни екологични и обществени действия.

През 1970 една книга се появява в САЩ и разтърсва християнския книжен пазар по целия свят. Тя става толкова популярна, че минава през повече от 100 допълнителни издавания. Книгата е *Покойната велика планета Земя* на Хал Линдзи (Hal Lindsay, *The Late Great Planet Earth*). В нея Хал Линдзи предрича свършека на света и Грабването през 80-те години на двадесети век - митове на съвременната Църква, които спечелват презрението на невярващите към Църквата и благовестието.

Това, което прави книгата на Хал Линдзи толкова популярна сред християните, е неговият възглед, че историята върви надолу и Църквата е обречена на обществено, икономическо и политическо поражение в историята и на земята. Земята принадлежи на дявола, според Линдзи, и не можем да очакваме никакъв положителен резултат от проповядването на Христовото благовестие - дори и при спасението на индивидуални души Линдзи предрича неуспех на Църквата - в последните дни той очаква голямо отстъпление и западнала Църква, която ще бъде спасена само чрез свръхестествената намеса на Христос в Грабването. Този възглед дава на християните повод да смятат, че нямат отговорност за промяна и възстановяване на планетата Земя под Божия закон.

След неуспеха на своите предсказания Хал Линдзи, макар и неявно, се отрича от своите прокобни възгледи за края на историята. Но нито той, нито църквата като цяло се отричат от сатанинския възглед, че земята принадлежи на дявола и не можем да очакваме никакво подобрение в историята и на земята. С ***Бъдещата велика планета Земя*** Вим Рийткерк разбива тази лъжа.




